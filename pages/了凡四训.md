- 了凡四训（典藏本）
  [[袁了凡]] 木暮评注
  22个笔记
- ◆ 第一篇 [[立命]]之学
- >> 一切福田①，不离方寸②；从心而觅，感无不通。求在我，不独得道德仁义，亦得功名富贵；内外双得，是求有益于得也。若不反躬内省③；而徒向外驰求，则求之有道，而得之有命矣，内外双失，故无益。
- >> 从前种种，譬如昨日死；从后种种，譬如今日生；此义理再生之身。
- >>积[[善]] 之家，必有余庆
- >> [[善]]心真切，即一行可当万善
- >> 远思扬祖宗之德，近思盖父母之愆①；上思报国之恩，下思造家之福；外思济人之急，内思闲己之邪②。
- >> 务要日日知非，日日[[改过]]；一日不知非，即一日安于自是①；一日无过可改，即一日无步可进；天下聪明俊秀不少，所以德不加修、业不加广者，只为因循二字耽阁一生。
- ◆ 第二篇 [[改过]]之法
- >> 又闻而不怒，虽谗焰熏天，如举火焚空，终将自息；闻[[谤]]而怒，虽巧心力辩，如春蚕作茧，自取缠绵；
- >> 何谓从心而改？过有千端，惟心所造；吾心不动，过安从生？学者于好色，好名，好货，好怒，种种诸过，不必逐类寻求；但当一心为善，[[正念]]现前，邪念自然污染不上。如太阳当空，魍魉①潜消，此精一之真传也。过由心造，亦由心改，如斩毒树，直断其根，奚②必枝枝而伐，叶叶而摘哉。 #改过 #反省
- >> 大抵最上治心，当下清净；才动即觉，觉之即无；茍未能然，须明理以遣之；又未能然，须随事以禁之；以上事而兼行下功，未为失策。执下而昧上，则拙矣。
- ◆ 第三篇 [[积善]]之方
- >> 若复精而言之，则善有真，有假；有端，有曲；有阴，有阳；有是，有非；有偏，有正；有半，有满；有大，有小；有难，有易；皆当深辨。为善而不穷理，则自谓行持，岂知造孽，枉费苦心，无益也。
- >> 中峰告之曰：“有益于人，是善；有益于己，是恶。有益于人，则殴人、詈人皆善也；有益于己，则敬人、礼人皆恶也。是故人之行善，利人者公，公则为真；利己者私，私则为假。又根心①者真，袭迹者假。又无为②而为者真，有为而为者假。皆当自考。”
- >> 凡欲[[积善]]，决不可徇④耳目，惟从心源隐微处，默默洗涤。纯是济世之心，则为端；茍有一毫媚世之心，即为曲。纯是爱人之心，则为端；有一毫愤世之心，即为曲。纯是敬人之心，则为端；有一毫玩世之心，即为曲。皆当细辨。
- >> 何谓[[阴阳]]？凡为善而人知之，则为阳善；为善而人不知，则为阴德。阴德，天报之；阳善，享世名。名，亦福也。名者，造物所忌；世之享盛名而实不副者，多有奇祸；人之无过咎而横被①恶名者，子孙往往骤发。阴阳之际微矣哉。
- >> 乃知人之为[[善]]，不论现行而论流弊；不论一时而论久远；不论一身而论天下。现行虽善，而其流足以害人，则似善而实非也；现行虽不善，而其流足以济人，则非善而实是也。然此就一节论之耳①。他如非义之义，非礼之礼，非信之信，非慈之慈，皆当抉择。 #积善
- >> 故[[善]]者为正，恶者为偏，人皆知之。其以善心而行恶事者，正中偏也；以恶心而行善事者，偏中正也，不可不知。
- >> 又为[[善]]而心不着善，则随所成就，皆得圆满。心着于善，虽终身勤励，止于半善而已。譬如以财济人，内不见己，外不见人，中不见所施之物，是谓三轮体空，是谓一心清净，则斗粟可以种无涯之福，一文可以消千劫之罪。倘此心未忘，虽黄金万镒，福不满也。此又一说也。
- >> 故志在天下[[国家]]，则[[善]]虽少而大；茍在一身，虽多亦小。
- >> 凡有财有势者，[[立德]]皆易，易而不为，是为[[自暴]]。贫贱作福皆难，难而能为，斯可贵耳。
- >> 随缘济众，其类至繁①，约②言其纲，大约有十：第一，与人为善；第二，爱敬存心；第三，成人之美；第四，劝人为善；第五，救人危急；第六，兴建大利；第七，舍财作福；第八，护持正法；第九，敬重尊长；第十，爱惜物命。
- >> 吾辈处末世，勿以己之长而盖人，勿以己之[[善]]而形人，勿以己之多能而困人。收敛才智，若无若虚，见人过失，且涵容而掩覆之。一则令其可改，一则令其有所顾忌而不敢纵。见人有微长可取，小善可录，翻然舍己而从之，且为艳称而广述之。凡日用间，发一言，行一事，全不为自己起念，全是为物立则，此大人天下为公之度也。
- >> 何谓[[敬重]]尊长？家之父兄，国之君长，与凡年高、德高、位高、识高者，皆当加意奉事。在家而奉侍父母，使深爱婉容，柔声下气，习以成性，便是和气格天①之本。
- ◆ 第四篇 谦德之效
- >> 古语云：“有志于功名者，必得功名；有志于富贵者，必得富贵。”人之有志，如树之有根。立定此志，须念念谦虚，尘尘方便，自然感动天地，而造福由我。